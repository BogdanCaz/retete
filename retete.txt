LAVA CAKE

TIMPI DE PREPARARE
 Timp de preparare: 10 min
 Timp de gatire: 15 min
 Gata in: 35 min
INGREDIENTE
 170 g ciocolată amăruie 50%
 115 g unt
 30 g făină
 60 g zahăr tos
 1 g sare
 4 ouă mari
MOD DE PREPARARE
Lava cake este un desert decadent, originar din Statele Unite ale Americii și popular în întreaga lume.

Lava cake aduce aminte de un clasic soufflé, doar că centrul său este unul lichid și intens. Bucătarul american  Jean-Georges Vongerichten ar fi cel care a inventat rețeta în 1987, însă bucătarul și ciocolatierul Jacques Torres a explicat că această rețetă exista dinainte în Franța.

La bază, lava cake conține cinci ingrediente de bază: făină, zahăr, ouă, unt și ciocolată. Iată cum poți prepara acest desert decadent la tine acasă. Sigur vei impresiona pe toată lumea!

Preîncălzește cuptorul la 218°C.
Taie ciocolata în bucăți, apoi pune-o peste unt, într-un bol rezistent la căldură. Pune bolul la cuptorul cu microunde și topește amestecul, cu pauze odată la fiecare 10 secunde pentru a-l amesteca. Alternativ, poți realiza amestecul de unt și ciocolată pe baie de abur.
Amestecă făina, zahărul și sarea într-un bol.
Într-un bol separat, amestecă două ouă cu două gălbenușuri.
Toarnă amestecul de făină și amestecul de ouă peste cel de ciocolată. Amestecă atent totul, cu ajutorul unei linguri de lemn. Aluatul ar trebui să fie gros, dar fără cocoloașe.
Pregătește aproximativ 5 forme termo-rezistente, pe care le tapetezi cu pudră de cacao. Pune-le pe toate pe o tăviță și toarnă amestecul pregătit mai devreme în forme.
Pune tava cu forme în cuptor, timp de 12-15 minute. Când sunt gata, ar trebui să aibă un aspect ferm pe laterale și un aspect moale în partea de sus.
După ce scoți tava din cuptor, așteaptă un minut pentru ca prăjiturile să se răcorească puțin. Mai apoi, răstoarnă-le pe fiecare pe câte o farfurie. Opțional, poți să le pudrezi cu puțin zahăr pudră.
Desertul se servește când încă este fierbinte, cu înghețată și fructe alături. Iată cum faci cea mai buna inghetata de casa